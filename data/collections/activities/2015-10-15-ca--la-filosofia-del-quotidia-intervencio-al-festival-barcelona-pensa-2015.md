---
createdAt: 2015-10-15T18:12:29+02:00
languageCode: ca
visible: true
title: '"La filosofia del quotidià". Intervenció al festival Barcelona Pensa 2015'
---

**Data:** 17 de novembre de 2015

**Hora:** 19h

**Lloc:** Llibreria Calders (Passatge de Pere Calders, 9. Barcelona)

Per segon any consecutiu, la Facultat de Filosofia de la UB amb la col·laboració d'altres entitats de la ciutat de Barcelona organitza un festival de filosofia, obert a tothom, que "aposta pel dret a la filosofia com a tret fonamental d’una cultura crítica i participativa en la que tothom ha de poder sentir-se implicat". Entre els dies 16 i 21 de novembre de 2015, el festival presenta una àmplia varietat de propostes de temàtiques ben diverses, plantejades a partir de la transversalitat disciplinària però sempre en diàleg amb la filosofia.

El Grup d'Estudis Fenomenològics intervindrà en aquest festival el dia 17 de novembre a les 19h, a la [Llibreria Calders](https://www.facebook.com/lacalders), amb l'activitat [_La filosofia del quotidià_](http://www.barcelonapensa.cat/Acte:La_filosofia_del_quotidi%C3%A0). A través de quatre xerrades breus, seguides d'un col·loqui amb els assistents, reflexionarem sobre alguns dels elements que tenim més _a mà_ en la nostra vida quotidiana, presentant com a tasca pròpia de la fenomenologia la reflexió en què es treuen a la llum les estructures de la nostra relació pràctica amb les coses. Des d'aquesta perspectiva, enfocarem els següents temes: els diners, el cos, la llar i el llenguatge.  

Podeu consultar el programa complet del Barcelona Pensa 2015 [aquí](http://www.barcelonapensa.cat/Festival_de_Filosofia).