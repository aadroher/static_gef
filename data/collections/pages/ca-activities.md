---
contentType: page
languageCode: ca
pageCode: activities
title: Activitats
---

Durant l'any acadèmic, el Grup d'Estudis Fenomenològics du a terme, d'una banda, reunions ordinàries, programades a l'inici del curs i que poden ser de característiques diverses: des de la lectura i comentari de textos clàssics de la fenomenologia, fins a l'elaboració de textos comuns destinats a la publicació, o el debat sobre treballs individuals dels membres. D'altra banda, quan hi ha ocasió el Grup convida especialistes de reconegut prestigi internacional a exposar i discutir en conferències o breus seminaris els problemes que configuren la recerca fenomenològica en l'actualitat. A més, els membres del grup participen, individualment o col·lectiva, en esdeveniments acadèmics rellevants per a la promoció del treball en l'àmbit de la fenomenologia.

En aquest apartat hi trobareu les [activitats del Grup](http://www.grupdestudisfenomenologics.org/node/52) que siguin d'interès general, així com altres [activitats externes](http://www.grupdestudisfenomenologics.org/node/58) relacionades amb el nostre àmbit d'estudi en què els membres del grup hi tinguin una participació destacada.

Apart de les activitats acadèmiques mencionades, des de l'any 2012 el grup celebra a final de curs una reunió extra-acadèmica a Torroella de Montgrí.